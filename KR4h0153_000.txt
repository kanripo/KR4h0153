# -*- mode: mandoku-view; -*-
#+TITLE: 唐賢三昧集
#+DATE: 2015-08-25 00:42:57.605726
#+PROPERTY: ID KR4h0153
#+PROPERTY: BASEEDITION WYG    
#+PROPERTY: JUAN 提要
<pb:KR4h0153_WYG_000-1a>¶
欽定四庫全書　　　　　集部八¶
　唐賢三昧集　　　　　　總集類¶
　　提要¶
　　　　(臣/)等謹按唐賢三昧集三巻¶
　　　國朝王士禎編士禎有古懽録巳著録初士禎¶
　　　　少年嘗與其兄士禄撰神韻集見所作居易¶
　　　　録中然其書為人改竄巳非其舊故晚定此¶
　　　　編皆録盛唐之作名曰三昧取佛經自在義¶
<pb:KR4h0153_WYG_000-1b>¶
　　　　也詩自太倉歴下以雄渾博麗為主其失也¶
　　　　膚公安竟陵以清新幽𣺌為宗其失也詭學¶
　　　　者兩途並窮不得不折而入宋其弊也滯而¶
　　　　不靈直而好盡語録史論皆可成篇於是士¶
　　　　禎等重申嚴羽之説獨主神韻以矯之蓋亦¶
　　　　救弊補偏各明一義其後風流相尚光景流¶
　　　　連趙執信等遂復操二馮舊法起而相争所¶
　　　　作談龍録排詆是書不遺餘力其論雖非無¶
<pb:KR4h0153_WYG_000-2a>¶
　　　　見然兩説相濟其理乃全殊途同歸未容偏¶
　　　　廢今仍並録存之以除門户之見又閻若璩¶
　　　　潜邱劄記有與趙執信書詆此集所録如張¶
　　　　旭四絶句本宋蔡㐮詩而誤收又詆其祖詠¶
　　　　詩誤以京水為涇水孟浩然詩誤以涔陽為¶
　　　　潯陽王維詩誤以御亭為卸亭蔡洲為蔡州¶
　　　　髙適燕歌行誤以渝關為榆關全不講於地¶
　　　　理之學引据精詳皆切中其病然士禎自品¶
<pb:KR4h0153_WYG_000-2b>¶
　　　　詩格原不主於考証若璩所云不必為是集¶
　　　　諱亦不必為是集病也乾隆四十六年十月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
